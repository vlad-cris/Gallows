'''
Spânzurătoare
Să se creeze jocul clasic de spânzurătoare. În cadrul acestui joc se alege un cuvânt, iar utilizatorul trebuie să ghicească acest cuvânt.

La început, utilizatorul va vedea doar numărul de litere din care este format cuvântul, iar pentru fiecare literă din cuvât va fi afișată o linie orizontală (_).

Utilizatorul va ghici câte o literă de la a la z. Pentru fiecare literă ghicită corect, se va înlocui pe fiecare dintre pozițiile din cuvânt unde apare acea literă linia orizontală cu litera ghicită.

Pentru fiecare literă ghicită care nu se află în cuvânt, utilizatorul va pierde o viață.

Utilizatorul are un număr de 7 vieți.

La finalul jocului să se afișeze în pagină (deci fără alert sau console.log) un mesaj corespunzător în funcție de câștigarea sau pierderea jocului.

Nu este necesar să se realizeze desenul efectiv al spânzurătorii.

'''